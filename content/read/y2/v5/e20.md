---
title: 'Elitler Sınıfı 2. Yıl 5. Cilt 20. Bölüm - Geçmişe Veda'
description: 'Elitler Sınıfı 2. Yıl 5. Cilt 20. Bölüm - Geçmişe Veda'
---

# Elitler Sınıfı 2. Yıl 5. Cilt 20. Bölüm - Geçmişe Veda

<br/>

<p>
5 saat süren özel sınav sonunda bitti. Çok geçmeden 4 sınıftan sadece bizim okuldan birinin atılmasına sebep olacak özel sınavı bitirdiğimizi anladım. Çoktan pişman olan birkaç kişi vardır.
</p>
<br/>
<p>
Bu özel sınavda bizim sınıf 150 puan alırken, diğer sınıfların 50 puan alması ilerleyen zamanlarda çok işimize yarayacaktır.
</p>
</p>
<br/>
<p>
Eğer eylül ayı böyle tamamlanırsa, B sınıfına yükselmemiz mümkün.
</p>
<br/>
<p>
Okul bittikten sonra, çatı katına giden merdivenlerde sözleştiğim kişiyi beklemeye başladım. Yaklaşık 10 dakika sonra beklediğim kişi yanıma geldi.
</p>
<br/>
<p>
<b>
— “Beklettim. İşleri halletmem tahmin ettiğimden uzun sürdü.”
</b>
</p>
<br/>
<p>
<b>
— "Sorun değil, istediğin gibi gitti mi?”
</b>
</p>
<br/>
<p>
<b>
— “Zor sorular sormasan diyorum. Sınavın kesin cevapları yoktu. Burada bizi biri görebilir, yer değiştirsek olur mu?”
</b>
</p>
<br/>
<p>
<b>
— “Olur.”
</b>
</p>
<br/>
<p>
Chabashira-sensei çatı katına çıkan merdivenlerden çıktı. Cebinden mavi bir anahtarlık çıkartıp kapıyı açtı.
</p>
<br/>
<p>
<b>
— “Sınavda da söylediğim gibi… Lise son sınıfta ben de aynı sınava girmiştim.”
</b>
</p>
<br/>
<p>
<b>
— “Anlıyorum.”
</b>
</p>
<br/>
<p>
Nereye doğru bakıyor tam bilmiyorum ama, gözlerini güneşin battığı yöne doğru çevirdi.
</p>
<br/>
<p>
<b>
— “Biraz içimi dökmek istiyorum, dinlemek istersen.”
</b>
</p>
<br/>
<p>
<b>
— “Bir rahip değilim ama, dinlerim.”
</b>
</p>
<br/>
<p>
Öğrenci olduğu yıllarda girdiği aynı sınavda aynı soruyla karşılaştığından bahsetmişti. Fakat sınıfının durumu bizimkinden farklıymış.
</p>
<br/>
<p>
<b>
— “O günü dün gibi hatırlarım. Mezuniyetten önce 3. sınıf öğrencileri olarak B sınıfından A sınıfına çıkma peşindeydik. 2 sınıf arasındaki puan farkı 73'dü. Fazla vaktimiz olmasa da önümüze büyük bir fırsat gelmişti. A sınıfının bile önde olduklarını düşünemeyecekleri bir sınavdı. Özel sınav başladı. Sizde olduğu gibi, 5 soru geldi. Fikir ayrılıklarına rağmen 4. soruya kadar bir şekilde ulaştık. ”
</b>
</p>
<br/>
<p>
<b>
— “Son sorunun aynı olduğunu söylemiştin.”
</b>
</p>
<br/>
<p>
<b>
— “Evet, öyleydi... Bugünkü sınavın ardından, anılarım biraz gözlerimde canlandı.”
</b>
</p>
</p>
<br/>
<p>
Kafası mı karıştı yoksa dikkati mi dağıldı pek anlayamadım.
</p>
<br/>
<p>
<b>
— “İlk oylamanın ardından, birkaç kişi kabul etmiş, çoğunluk reddetmişti. Ama tartışma süreci başlayınca, bu düşünce tamamen değişti. A sınıfı  sınavı başarıyla bitirirse, aramızdaki fark 173 olacaktı.”
</b>
</p>
<br/>
<p>
<b>
— “Mezuniyet sınavında böyle bir şeyle karşılaşacağını hesap edememiştin herhalde.”
</b>
</p>
<br/>
<p>
<b>
— “Evet, B sınıfı sınavı başarıyla tamamlasa dahi, A sınıfı başarıya ulaştığı sürece sıralama değişmezdi. Aramızdaki fark azdı. Ödüller arasındaki fark 100 veya 150'ydi. En fazla 200 olabilirdi, o da kesin değildi. Zaman aktıkça tartışmalar alevlendi;  A sınıfının birini atmasının imkanı yok, ret oyu verirler, biz ise bu sınavı başarıyla tamamlayıp A sınıfına yükseliriz tarzı düşünceler hakim olmaya başladı. A sınıfına çıkma hayalleri üzerine bir sürü senaryo kuruldu.”
</b>
</p>
</p>
<br/>
<p>
Aynı soru olmasına rağmen sınıfların içinde bulunduğu durum farklı olduğundan, tartışma süreçleri buna göre farklı yaşanmış. Sadece 2 seçenek olduğu halde, bir sürü ihtinmalle boğuşmuşlar.
</p>